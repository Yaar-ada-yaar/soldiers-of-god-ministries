<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Soldiers of God</title>
    <link rel="stylesheet" href="/assets/css/blog.css" />
  </head>
  <body onload="check()">
    <div include="/header.html"></div>

    <div class="body">
      <div class="body-heading">Bible Study Notes</div>
      <div class="blog-body">
        <div class="blog-block">
          <div class="bc-heading">अम्मोनवंशी कौन थे?</div>
          <div class="bc-content">
            अशेरा या अश्तोरेत प्राचीन सीरिया, फीनिके और कनान में पूजा की जाने
            वाली प्रमुख स्त्री देवी का नाम था। फीनिके के लोग इसे अश्तोरेत,
            अश्शूर के लोग इसकी पूजा ईश्तर के रूप में करते थे। अशेरा का
            प्रतिनिधित्व भूमि में रोपित एक बिना किसी अंग के वृक्ष की शाखा के
            द्वारा किया जाता था। शाखा के ऊपर सामान्य रूप से एक देवी के संकेत का
            प्रतिनिधित्व करता हुआ चित्र खुदा हुआ होता था। नक्काशीदार वृक्षों के
            साथ सम्बद्ध होने के कारण, अशेरा की पूजा के स्थान को सामान्य रूप से
            "लाठ" कह कर पुकारा जाता था। अशेरा को चन्द्रमा-देवी और स्वर्ग की रानी
            के रूप में जाना जाता था, जिसे अक्सर अपने पति बाल अर्थात् सूर्य-देवता
            के साथ और कई बार बहुवचन के रूप में प्रस्तुत किया गया है। जैसे:-
          
            वे यहोवा को त्याग कर बाल देवताओं और अश्तोरेत देवियों की उपासना करने
            लगे। <red-color>(न्यायी 2:13)</red-color> तब इस्राएलियों ने फिर
            यहोवा की दृष्टि में बुरा किया, अर्थात् बाल देवताओं और अश्तोरेत
            देवियों और अराम, सीदोन, मोआब, अम्मोनियों, और पलिश्तियों के देवताओं
            की उपासना करने लगे और यहोवा को त्याग दिया, और उसकी उपासना न की।
            <red-color>(न्यायी। 10:6)</red-color>
            तब शमूएल ने इस्राएल के सारे घराने से कहा, यदि तुम अपने पूर्ण मन से
            यहोवा की ओर फिरे हो, तो पराए देवताओं और अश्तोरेत देवियों को अपने बीच
            में से दूर करो, और यहोवा की ओर अपना मन लगाकर केवल उसी की उपासना करो,
            <red-color>(1 शमूएल 7:3-4)</red-color>
           
            तब उन्होंने यहोवा की दुहाई देकर कहा, हमने यहोवा को त्याग कर और बाल
            देवताओं और अश्तोरेत देवियों की उपासना करके महापाप किया है परन्तु अब
            तू हमको हमारे शत्रुओं के हाथ से छुड़ा तो हम तेरी उपासना करेंगे।
            <red-color>(1शमूएल 12:10)</red-color> 
            अशेरा को प्रेम और युद्ध की देवी और अनात नामक एक कनानी देवी के साथ
            जोड़ते हुए भी पूजा जाता था। अशेरा की पूजा अपनी कामुकता के लिए
            विख्यात थी और इसमें अनुष्ठानिक वेश्यावृत्ति सम्मिलित थी। अशेरा के
            पुरूष पुजारी और स्त्री पुजारी भावी उच्चारण करना और अच्छे भाग्य वचनों
            को देने का भी अभ्यास किया करते थे। पलिश्ती भी आशेरा की पूजा करते थे
            कयोंकि उनके पास अशेरा का मन्दिर था।
            <red-color>(1 शमूएल 31:10)</red-color> में लिखा है कि जब पलिशतियों
            के द्वारा इसराइलियो पर आक्रमण किया गया था तो उस युद्ध में शाऊल और
            उसका बेटा मर गए थे तब पलिशतियों ने उनके जो हथियार लूटे थे वो
            उन्होंने अश्तोरेत नामक देवियों के मन्दिर में रख दिये थे।
      
            जब इसराइली कनान देश में गये तो वह पूर्ण रूप से कनानी लोगों को उनके
            शहरों में से निकाल ना पाए। कनान के ऊपर उनकी अधूरी विजय के कारण और
            यहोशू की मृत्यु के बाद उन्हें कोई अच्छा लीडर ना मिलने के कारण
            इसराइली लोग कनानी देवताओं की पूजा करने लगे थे। जब कि यहोवा परमेश्‍वर
            ने मूसा के द्वारा अशेरा की पूजा करने से मना किया। व्यवस्था विशेष रूप
            से कहती है कि लाठों अर्थात् वृक्षों के झुण्डों को यहोवा की वेदी के
            पास नहीं होना चाहिए था
         
            तू अपने परमेश्वर यहोवा की जो वेदी बनाएगा उसके पास किसी प्रकार की
            लकड़ी की बनी हुई अशेरा का स्थापन न करना और न कोई लाठ खड़ा करना,
            क्योंकि उससे तेरा परमेश्वर यहोवा घृणा करता है।
            <red-color>(व्यवस्थाविवरण 16:21-22)</red-color>
            इसके बावजूद भी राजा मनश्शे ने अशेरा की मूर्ति खुदवा कर उसे परमेश्वर
            के भवन में स्थापित करके घिनौना काम किया।
            <red-color>(2 राजा 21:7)</red-color> 
            परमेश्‍वर के स्पष्ट निर्देशों के दिए जाने के पश्चात् भी
            अशेरा-की-होने वाली पूजा इस्राएल में निरन्तर एक बनी रहने वाली समस्या
            थी। हम देखते हैं कि सुलैमान राजा भी मूर्तिपूजा की तरफ चला गया था। वो
            भी अपने राज्य में मूर्तिपूजक देवताओं में से एक अशेरा को ले आया था,
            जिसे "सिदोनियों की देवी" कहा जाता था।
            <red-color>(1 राजा 11:5, 33)</red-color> 
            अहाब राजा ने भी सीदोनियों के राजा एतबाल की बेटी ईजेबेल से विवाह करके
            बाल देवता की उपासना की और अशेर देवी की पूजा की। ईज़ेबेल के समय
            अशेरा-की-पूजा और भी अधिक चरम पर थी।
            <red-color>(1 राजा 18:19)</red-color> में अशेरा के 400
            भविष्यद्वक्ताओं के बारे में बताया गया है जो ईजेबेल की मेज पर खाते
            थे। लेकिन राजा योशिय्याह अशेरा के लठों तोड दिया था। तब राजा
            योशिय्याह ने हिल्किय्याह महायाजक और उसके नीचे के याजकों और
            द्वारपालों को आज्ञा दी कि जितने पात्र बाल और अशेरा और आकाश के सब
            गणों के लिये बने हैं, उन सभी को यहोवा के मन्दिर में से निकाल ले आओ।
            तब उसने उनको यरूशलेम के बाहर किद्रोन के मैदानों में फूँककर उनकी राख
            बेतेल को पहुँचा दी। जिन पुजारियों को यहूदा के राजाओं ने यहूदा के
            नगरों के ऊँचे स्थानों में और यरूशलेम के आस-पास के स्थानों में धूप
            जलाने के लिये ठहराया था, उनको और जो बाल और सूर्य-चन्द्रमा, राशिचक्र
            और आकाश के सारे गणों को धूप जलाते थे, उनको भी राजा ने हटा दिया। वह
            अशेरा को यहोवा के भवन में से निकालकर यरूशलेम के बाहर किद्रोन नाले
            में ले गया और वहीं उसको फूँक दिया, और पीसकर बुकनी कर दिया। तब वह
            बुकनी साधारण लोगों की कब्रों पर फेंक दी। फिर पुरुषगामियों के घर जो
            यहोवा के भवन में थे, जहाँ स्त्रियाँ अशेरा के लिये पर्दे बुना करती
            थीं उनको उसने ढा दिया। उसने यहूदा के सब नगरों से याजकों को बुलवाकर
            गेबा से बेर्शेबा तक के उन ऊँचे स्थानों को, जहाँ उन याजकों ने धूप
            जलाया था, अशुद्ध कर दिया और फाटकों के ऊँचे स्थान अर्थात् जो स्थान
            नगर के यहोशू नामक हाकिम के फाटक पर थे, और नगर के फाटक के भीतर
            जानेवाले के बाईं ओर थे, उनको उसने ढा दिया। तो भी ऊँचे स्थानों के
            याजक यरूशलेम में यहोवा की वेदी के पास न आए, वे अख़मीरी रोटी अपने
            भाइयों के साथ खाते थे। फिर उसने तोपेत जो हिन्नोमवंशियों की तराई में
            था, अशुद्ध कर दिया, ताकि कोई अपने बेटे या बेटी को मोलेक के लिये आग
            में होम करके न चढ़ाए। जो घोड़े यहूदा के राजाओं ने सूर्य को अर्पण
            करके, यहोवा के भवन के द्वार पर नतन्मेलेक नामक खोजे की बाहर की कोठरी
            में रखे थे, उनको उसने दूर किया और सूर्य के रथों को आग में फूँक दिया।
            आहाज की अटारी की छत पर जो वेदियाँ यहूदा के राजाओं की बनाई हुई थीं और
            जो वेदियाँ मनश्शे ने यहोवा के भवन के दोनों आँगनों में बनाई थीं, उनको
            राजा ने ढाकर पीस डाला और उनकी बुकनी किद्रोन नाले में फेंक दी। जो
            ऊँचे स्थान इस्राएल के राजा सुलैमान ने यरूशलेम के पूर्व की ओर और
            विकारी नामक पहाड़ी के दक्षिण ओर, अश्तोरेत नामक सीदोनियों की घिनौनी
            देवी और कमोश नामक मोआबियों के घिनौने देवता और मिल्कोम नामक
            अम्मोनियों के घिनौने देवता के लिये बनवाए थे, उनको राजा ने अशुद्ध कर
            दिया। उसने लाठों को तोड़ दिया और अशेरों को काट डाला और उनके स्थान
            मनुष्यों की हड्डियों से भर दिए। फिर बेतेल में जो वेदी थी और जो ऊँचा
            स्थान नबात के पुत्र यारोबाम ने बनाया था, जिसने इस्राएल से पाप कराया
            था, उस वेदी और उस ऊँचे स्थान को उसने ढा दिया और ऊँचे स्थान को फूँककर
            बुकनी कर दिया और अशेरा को फूँक दिया। तब योशिय्याह ने मुड़कर वहाँ के
            पहाड़ की कब्रों को देखा, और लोगों को भेजकर उन कब्रों से हड्डियाँ
            निकलवा दीं और वेदी पर जलवाकर उसको अशुद्ध किया। यह यहोवा के उस वचन के
            अनुसार हुआ, जो परमेश्वर के उस भक्त ने पुकारकर कहा था जिसने इन्हीं
            बातों की चर्चा की थी। तब उसने पूछा, “जो खम्भा मुझे दिखाई पड़ता है,
            वह क्या है?” तब नगर के लोगों ने उससे कहा, “वह परमेश्वर के उस भक्त जन
            की कब्र है, जिसने यहूदा से आकर इसी काम की चर्चा पुकारकर की थी, जो
            तूने बेतेल की वेदी से किया है। तब उसने कहा, उसको छोड़ दो उसकी
            हड्डियों को कोई न हटाए।” तब उन्होंने उसकी हड्डियाँ उस नबी की
            हड्डियों के संग जो सामरिया से आया था, रहने दीं। फिर ऊँचे स्थान के
            जितने भवन सामरिया के नगरों में थे, जिनको इस्राएल के राजाओं ने बनाकर
            यहोवा को क्रोध दिलाया था, उन सभी को योशिय्याह ने गिरा दिया और ऊँचे
            स्थानों में जितने याजक थे उन सभी को उसने उन्हीं वेदियों पर बलि किया
            और उन पर मनुष्यों की हड्डियाँ जलाकर यरूशलेम को लौट गया। 2 राजाओं 23।
          </div>
        </div>
      </div>
    </div>

    <script src="/assets/js/include.js"></script>
    <script src="/assets/js/login.js"></script>
    <script>
      includeHTML();
    </script>
  </body>
</html>
