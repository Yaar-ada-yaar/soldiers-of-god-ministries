<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Soldiers of God</title>
    <link rel="stylesheet" href="/assets/css/blog.css" />
  </head>
  <body onload="check()">
    <div include="/header.html"></div>

    <div class="body">
      <div class="body-heading">Bible Study Notes</div>
      <div class="blog-body">
        <div class="blog-block">
          <div class="bc-heading">अम्मोनवंशी कौन थे?</div>
          <div class="bc-content">
            लूत के पिता का नाम हारान था और हारान, तेरह का बेटा था। दूत, अब्राहम का भतीजा था जो अम्मोनवंशियों का पूर्वज था। अब्राम और लूत के अलग होने के बाद लूत सदोम नामक शहर में बस गया था। सदोम और अमोरा के लोग बहुत दुष्ट थे और उनकी बुराई के कारण परमेश्वर ने सदोम और अमोरा दोनों शहरों को और उन में रहने वाले सब लोगों को नष्ट कर दिया। परन्तु लूत एक धर्मी मनुष्य था इसलिए परमेश्वर ने लूत को नष्ट होने से बचा लिया।जब परमेश्‍वर ने सदोम शहर के लोगों की दुष्टता के कारण सदोम और अमोरा को नष्ट कर दिया था तो लूत और उसकी पुत्रियाँ मृत सागर के दक्षिणी छोर पर स्थित पहाड़ी देश में चले गए और पहाड़ पर रहने लगे।  लूत की पुत्रियों ने अपने पिता को नशे में धुत कर दिया और सन्तान उत्पन्न करने के लिए उसके साथ अनैतिक सम्बन्ध बनाए। बड़ी लडकी ने एक पुत्र को जन्म दिया और उसका नाम मोआब रखा, वह मोआब नामक जाति का मूलपिता हुआ और छोटी लडकी ने भी एक पुत्र को जन्म दिया और उसका नाम बेनअम्मी रखा, वह अम्मोनवंशियों मूलपिता हुआ। अम्मोनवंशी, बेनम्मी के वंशज थे और वो एक खानाबदोशी लोग थे।
           
            लूत ने सोअर को छोड़ दिया, और पहाड़ पर अपनी दोनों बेटियों समेत रहने लगा, क्योंकि वह सोअर में रहने से डरता था, इसलिए वह और उसकी दोनों बेटियाँ वहाँ एक गुफा में रहने लगे। तब बड़ी बेटी ने छोटी से कहा, “हमारा पिता बूढ़ा है, और पृथ्वी भर में कोई ऐसा पुरुष नहीं जो संसार की रीति के अनुसार हमारे पास आए। इसलिए आ, हम अपने पिता को दाखमधु पिलाकर, उसके साथ सोएँ, जिससे कि हम अपने पिता के वंश को बचाए रखें। अतः उन्होंने उसी दिन-रात के समय अपने पिता को दाखमधु पिलाया, तब बड़ी बेटी जाकर अपने पिता के पास लेट गई; पर उसने न जाना, कि वह कब लेटी, और कब उठ गई और ऐसा हुआ कि दूसरे दिन बड़ी ने छोटी से कहा, “देख, कल रात को मैं अपने पिता के साथ सोई, इसलिए आज भी रात को हम उसको दाखमधु पिलाएँ; तब तू जाकर उसके साथ सोना कि हम अपने पिता के द्वारा वंश उत्पन्न करें। अतः उन्होंने उस दिन भी रात के समय अपने पिता को दाखमधु पिलाया, और छोटी बेटी जाकर उसके पास लेट गई, पर उसको उसके भी सोने और उठने का ज्ञान न था। इस प्रकार से लूत की दोनों बेटियाँ अपने पिता से गर्भवती हुईं। बड़ी एक पुत्र जनी और उसका नाम मोआब रखा; वह मोआब नामक जाति का जो आज तक है मूलपिता हुआ और छोटी भी एक पुत्र जनी, और उसका नाम बेनअम्मी रखा; वह अम्मोनवंशियों का जो आज तक है मूलपिता हुआ। <red-color>(उत्पत्ति 19:30-38)</red-color>
        
            मूसा के समय में, यरदन नदी घाटी के उपजाऊ मैदान एमोरियों, अम्मोनियों और मोआबियों के अधीन थे। जब इस्राएल ने मिस्र को छोड़ दिया, तो अम्मोनियों ने उन्हें किसी भी तरह की सहायता देने से इनकार किया, और परमेश्‍वर ने उन्हें सहायता देने में विफल होने के कारण दण्डित किया था <red-color>(व्यवस्थाविवरण 23:3-4)</red-color> । यद्यपि, बाद में, जैसे ही इस्राएलियों ने प्रतिज्ञा की हुई भूमि में प्रवेश किया, परमेश्‍वर ने उन्हें निर्देश दिया, "जब तू अम्मोनियों के सामने जाकर उनके निकट पहुँचे, तब उनको न सताना और न छेड़ना, क्योंकि मैं अम्मोनियों के देश में से कुछ भी तेरे अधिकार में न करूँगा, क्योंकि मैं ने उसे लूत के वंशजों के अधिकार में कर दिया है” <red-color>(व्यवस्थाविवरण 2:19)</red-color>। इस्राएल के गाद, रूबेन, और मनश्शे के आधे गोत्र के लोगों ने अम्मोनियों के सीमावर्ती अमोरी क्षेत्र के ऊपर दावा प्रस्तुत किया था।
अम्मोनवंशी मूर्तिपूजक लोग थे, जो मिल्कोम और मोलेक नामक देवताओं की पूजा किया करते थे। परमेश्‍वर ने इस्राएलियों को आज्ञा दी थी कि वे इन मूर्तिपूजकों से विवाह न करें, क्योंकि अन्तरजातीय विवाह सम्बन्ध झूठे देवताओं की पूजा करने में इस्राएलियों का मार्गदर्शन करेगा। सुलैमान ने एक अम्मोनी स्त्री नामाह <red-color>(1 राजा 14:21)</red-color>, साथ ही उसने कई अन्य मूर्तिपूजक स्त्रियों के साथ विवाह किया था और जैसा कि परमेश्‍वर ने चेतावनी दी थी, वे उसे मूर्तिपूजा की ओर ले गई <red-color>(1 राजा 11:1-8)</red-color>। मोलेक एक बछड़े के चेहरे वाला अग्नि-देवता था; उसकी प्रतिमा हाथों को फैलाए हुए थी, जो उसके आगे बलिदान में चढ़ाए हुए बच्चों को स्वीकार करने के प्रतीक थे। अपने देवता की तरह ही, अम्मोनवंशी भी क्रूर थे। जब अम्मोनवंशी नाहाश से सन्धि की शर्तें को पूछा गया <red-color>(1 शमूएल 11:2)</red-color>, तो उसने प्रत्येक इस्राएली पुरुष की दाईं आँख को फोड़कर बाहर निकालने की शर्त का प्रस्ताव दिया। <red-color>अमोस 1:13</red-color> का कहना है कि अम्मोनवंशी अपनी सीमा को बढ़ा लेने के लिए गर्भिणी स्त्रियों का पेट चीर डालेगा।
राजा शाऊल के नेतृत्व में, इस्राएल ने अम्मोनवंशी को पराजित किया और उन्हें अपने अधीन कर लिया था। दाऊद ने अम्मोन के ऊपर अपनी प्रभुता को बनाए रखा और बाद में अपने नियन्त्रण को दृढ़ करने के लिए उनकी राजधानी के ऊपर चढ़ाई कर दी थी। इस्राएल और यहूदा के विभाजन के पश्‍चात्, अम्मोनवंशियों ने स्वयं को इस्राएल के शत्रुओं का सहयोगी बनाना आरम्भ कर दिया। अम्मोनवंशियों ने सातवीं शताब्दी ईसा पूर्व में थोड़ी बहुत प्रभुता को प्राप्त किया था, जब तक कि नबूकदनेस्सर ने उन्हें लगभग सौ वर्षों पश्‍चात् जीत नहीं लिया। अम्मोनवंशी तोबियाह <red-color>(नहेम्याह 2:19)</red-color> संभवतः फारसी शासन के अधीन क्षेत्र का राज्यपाल था, परन्तु वहाँ रहने वाले निवासियों में अम्मोनवंशी, अरबों और अन्य लोगों का मिश्रण था। नए नियम के समय तक, यहूदी जाति के लोग इस क्षेत्र में बस गए थे, और इसे पीरिया के नाम से जाना जाता था। 

            इसके बाद अम्मोनियों का राजा मर गया और उसका हानून नामक पुत्र उसके स्थान पर राजा हुआ। तब दाऊद ने यह सोचा, जैसे हानून के पिता नाहाश ने मुझ को प्रीति दिखाई थी, वैसे ही मैं भी हानून को प्रीति दिखाऊँगा। तब दाऊद ने अपने कई कर्मचारियों को उसके पास उसके पिता की मृत्यु के विषय शान्ति देने के लिये भेज दिया और दाऊद के कर्मचारी अम्मोनियों के देश में आए।परन्तु अम्मोनियों के हाकिम अपने स्वामी हानून से कहने लगे, दाऊद ने जो तेरे पास शान्ति देनेवाले भेजे हैं, वह क्या तेरी समझ में तेरे पिता का आदर करने के विचार से भेजे गए हैं? वह क्या दाऊद ने अपने कर्मचारियों को तेरे पास इसी विचार से नहीं भेजा कि इस नगर में ढूँढ़-ढाँढ़ करके और इसका भेद लेकर इसको उलट दे? इसलिए हानून ने दाऊद के कर्मचारियों को पकड़ा और उनकी आधी-आधी दाढ़ी मुँण्डवाकर और आधे वस्त्र, अर्थात् नितम्ब तक कटवाकर, उनको जाने दिया। इस घटना का समाचार पाकर दाऊद ने कुछ लोगों को उनसे मिलने के लिये भेजा, क्योंकि वे राजा के सामने आने से बहुत लजाते थे और राजा ने यह कहा, जब तक तुम्हारी दाढ़ियाँ बढ़ न जाएँ तब तक यरीहो में ठहरे रहो, फिर लौट आना। जब अम्मोनियों ने देखा कि हम से दाऊद अप्रसन्न है, तब अम्मोनियों ने बेत्रहोब और सोबा के बीस हजार अरामी प्यादों को, और एक हजार पुरुषों समेत माका के राजा को, और बारह हजार तोबी पुरुषों को, वेतन पर बुलवाया। यह सुनकर दाऊद ने योआब और शूरवीरों की समस्त सेना को भेजा। तब अम्मोनी निकले और फाटक ही के पास पाँति बाँधी और सोबा और रहोब के अरामी और तोब और माका के पुरुष उनसे अलग मैदान में थे। यह देखकर कि आगे-पीछे दोनों हमारे विरुद्ध पाँति बंधी है, योआब ने सब बड़े-बड़े इस्राएली वीरों में से बहुतों को छाँटकर अरामियों के सामने उनकी पाँति बँधाई, फिर उसने कहा, यदि अरामी मुझ पर प्रबल होने लगें, तो तू मेरी सहायता करना और यदि अम्मोनी तुझ पर प्रबल होने लगेंगे, तो मैं आकर तेरी सहायता करूँगा। तू हियाव बाँध और हम अपने लोगों और अपने परमेश्वर के नगरों के निमित्त पुरुषार्थ करें और यहोवा जैसा उसको अच्छा लगे वैसा करे। तब योआब और जो लोग उसके साथ थे अरामियों से युद्ध करने को निकट गए और वे उसके सामने से भागे। यह देखकर कि अरामी भाग गए हैं अम्मोनी भी अबीशै के सामने से भागकर नगर के भीतर घुसे। तब योआब अम्मोनियों के पास से लौटकर यरूशलेम को आया। फिर यह देखकर कि हम इस्राएलियों से हार गए है सब अरामी इकट्ठे हुए और हदादेजेर ने दूत भेजकर फरात के पार के अरामियों को बुलवाया और वे हदादेजेर के सेनापति शोबक को अपना प्रधान बनाकर हेलाम को आए। इसका समाचार पाकर दाऊद ने समस्त इस्राएलियों को इकट्ठा किया, और यरदन के पार होकर हेलाम में पहुँचा। तब अराम दाऊद के विरुद्ध पाँति बाँधकर उससे लड़ा। परन्तु अरामी इस्राएलियों से भागे, और दाऊद ने अरामियों में से सात सौ रथियों और चालीस हजार सवारों को मार डाला, और उनके सेनापति शोबक को ऐसा घायल किया कि वह वहीं मर गया।  यह देखकर कि हम इस्राएल से हार गए हैं, जितने राजा हदादेजेर के अधीन थे उन सभी ने इस्राएल के साथ संधि की, और उसके अधीन हो गए। इसलिए अरामी अम्मोनियों की और सहायता करने से डर गए।
          </div>
        </div>
      </div>
    </div>

    <script src="/assets/js/include.js"></script>     <script src="/assets/js/login.js"></script>
    <script>
      includeHTML();
    </script>
  </body>
</html>
